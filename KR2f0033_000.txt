# -*- mode: mandoku-view; -*-
#+TITLE: 周忠愍奏疏
#+DATE: 2015-08-24 22:33:15.206013
#+PROPERTY: ID KR2f0033
#+PROPERTY: BASEEDITION WYG    
#+PROPERTY: JUAN 提要
<pb:KR2f0033_WYG_000-1a>¶
欽定四庫全書　　　　　史部六¶
　周忠愍奏疏　　　　　　詔令奏議𩔖二(奏議之/屬)¶
　　提要¶
　　　　(臣/)等謹案周忠愍奏疏二巻明周起元撰起¶
　　　　元字仲先號綿貞海澄人萬厯辛丑進士官¶
　　　　至右僉都御史巡撫江南忤璫被害追贈兵¶
　　　　部侍郎諡忠愍再諡忠惠事蹟具明史本傳¶
　　　　玆刻曰西臺奏疏共十一首為一巻乃擢湖¶
<pb:KR2f0033_WYG_000-1b>¶
　　　　廣道御史巡漕時所上曰撫呉奏疏共十九¶
　　　　首為一巻乃巡撫江南時所上其第一巻所¶
　　　　載皆起元之𫝊第四巻為蘭言録乃當時名¶
　　　　賢題贈詩文第五巻為崇祀録皆厯官處建¶
　　　　祠呈文及碑記後又録諸人贈祭詩文及起¶
　　　　元遺詩七首蓋出其後裔捜輯𫝊雕隨時増¶
　　　　入無復次第起元建言抗疏有闗國計民生¶
　　　　初非尋常尚氣節好攻撃者可比其人其言¶
<pb:KR2f0033_WYG_000-2a>¶
　　　　並足垂諸不朽固宜特録而𫝊之者今存其¶
　　　　奏疏二巻以遺詩七首附之至起元名光史¶
　　　　策初不藉𫝊誌以𫝊今並從刪汰以省繁複¶
　　　　焉乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
